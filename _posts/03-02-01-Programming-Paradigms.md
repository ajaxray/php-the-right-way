---
isChild: true
anchor:  programming_paradigms
---

## প্রোগ্রামিং এর ধরন {#programming_paradigms_title}

পিএইচপি একটি পরিবর্তনশীল ও শক্তিশালী ল্যাঙ্গুয়েজ। এটি বিভিন্ন ধরনের প্রোগ্রামিং টেকনিক সমর্থন করে। বছরের পর বছর ধরে এর ব্যাপক ইতিবাচক পরিবর্তন লক্ষ্য করা যায়,
বিশেষ করে পিএইচপি PHP 5.0 (২০০৪) ভার্সন এ নির্ভরযোগ্য অবজেক্ট-ওরিয়েন্টেড মডেল এর সংযোজন, PHP 5.3 (২০০৯) ভার্সন এ অ্যাননিমাস ফাংশন এবং নেইমস্পেস এর সংযোজন,
এবং PHP 5.4 (২০১২) ভার্সন এ ট্রেইটস এর সংযোজন।

### অবজেক্ট-ওরিয়েন্টেড প্রোগ্রামিং

পিএইচপি তে পরিপূর্ণভাবে অবজেক্ট-ওরিয়েন্টেড প্রোগ্রামিং এর বৈশিষ্ট্যগুলো বিদ্যমান, যেমন ক্লাস, অ্যাবস্ট্রাক্ট ক্লাস,
ইন্টারফেইস, ইনহেরিটেন্স, কনস্ট্রাক্টর, ক্লোনিং, এক্সেপশন ইত্যাদি।

* [অবজেক্ট-ওরিয়েন্টেড পিএইচপি সম্বন্ধে জানুন][oop]
* [ট্রেইটস সম্বন্ধে জানুন][traits]

### ফাংশনাল প্রোগ্রামিং

পিএইচপি ফার্স্ট-ক্লাস ফাংশন সমর্থন করে, অর্থাৎ পিএইচপি তে কোন একটি ফাংশনকে অন্য একটি ভেরিয়েবল এ অ্যাসাইন করা যায়। ইউজার-ডিফাইন্ড এবং
বিল্ট-ইন ফাংশন উভয়কেই কোন একটি ভেরিয়েবল দ্বারা উল্লেখ করা যেতে পারে এবং তাদের ডাইনামিক্যালি ইনভোক করা যায়। একটি ফাংশনকে অপর একটি ফাংশন এ
আর্গুমেন্ট হিসেবে পাস করা যায় (যাকে বলা হয় _Higher-order Functions_)। এছাড়াও একটি ফাংশন অন্য একটি ফাংশনকে রিটার্ন করতে পারে।

পিএইচপি রিকার্শন সমর্থন করে, অর্থাৎ একটি ফাংশন নিজেই নিজেকে call করতে পারে। যদিও বেশিরভাগ পিএইচপি কোডেই
ইটারেশনকে প্রাধান্য দেওয়া হয়।

PHP 5.3 (২০০৯) এবং এর পরের ভার্সনগুলোতে নতুন অ্যাননিমাস ফাংশন (ক্লোজার এর সাপোর্ট সহ) সংযোজন করা হয়েছে।

PHP 5.4 এ ক্লোজারকে একটি অবজেক্ট এর স্কোপ এর সাথে bind করার সক্ষমতা রাখা হয়েছে এবং callable সাপোর্টকে আরো উন্নত করা হয়েছে
যেন তাদেরকে প্রায় সকল ক্ষেত্রেই অ্যাননিমাস ফাংশন এর রূপান্তরযোগ্য বিকল্প হিসেবে ব্যবহার করা যায়।

* [পিএইচপি তে ফাংশনাল প্রোগ্রামিং](/pages/Functional-Programming.html) সম্বন্ধে আরও জানতে
* [অ্যাননিমাস ফাংশন সম্বন্ধে জানুন][anonymous-functions]
* [ক্লোজার ক্লাস সম্বন্ধে জানুন][closure-class]
* [Closures RFC সম্বন্ধে বিস্তারিত জানুন][closures-rfc]
* [Callables সম্বন্ধে জানুন][callables]
* [`call_user_func_array()` সহ ডাইনামিকালি ইনভোকিং ফাংশন সম্বন্ধে জানুন][call-user-func-array]

### মেটা প্রোগ্রামিং

পিএইচপি বিভিন্ন ধরনের মেটা-প্রোগ্রামিং সমর্থন করে যা বিভিন্ন কৌশল যেমন Reflection API, Magic Method ইত্যাদির মাধ্যমে করা হয়ে থাকে। পিএইচপি তে
অনেকগুলো Magic Method আছে যেমন `__get()`, `__set()`, `__clone()`, `__toString()`, `__invoke()` ইত্যাদি। এগুলো
ডেভেলপারদের ক্লাস বিহেভিয়ার এর মধ্যে সংযোজন/পরিমার্জন করতে সহায়তা করে। Ruby ডেভেলপারেরা অনেক সময় বলে থাকেন যে পিএইচপি তে `method_missing` সম্পূর্ণরূপে অনুপস্থিত, তবে এটি আসলে 
`__call()` এবং `__callStatic()` এর মাধ্যমে পিএইচপি তে সাপোর্ট করে।

* [Magic Methods সম্বন্ধে জানুন][magic-methods]
* [Reflection সম্বন্ধে জানুন][reflection]
* [Overloading সম্বন্ধে জানুন][overloading]


[oop]: http://php.net/language.oop5
[traits]: http://php.net/language.oop5.traits
[anonymous-functions]: http://php.net/functions.anonymous
[closure-class]: http://php.net/class.closure
[closures-rfc]: https://wiki.php.net/rfc/closures
[callables]: http://php.net/language.types.callable
[call-user-func-array]: http://php.net/function.call-user-func-array
[magic-methods]: http://php.net/language.oop5.magic
[reflection]: http://php.net/intro.reflection
[overloading]: http://php.net/language.oop5.overloading

